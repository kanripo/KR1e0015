# -*- mode: mandoku-view -*-
#+TITLE: 春秋集傳辨疑
#+DATE: 2015-09-23 09:39:24
#+PROPERTY: JUAN 10
<pb:KR1e0015_WYG_010-1a>¶
欽定四庫全書¶
　春秋集傳辨疑卷十¶
　　　　　　　　　　　　唐　陸淳　撰¶
　　昭元年夏秦伯之弟鍼出奔晉¶
左氏曰其車千乗(云/云)又云享晉侯造舟于河十里舍車¶
自雍及絳歸取酬幣終事八反啖子曰鍼雖富奢應不¶
能至是傳説之太甚也¶
　　昭二年晉侯使韓起來聘¶
<pb:KR1e0015_WYG_010-1b>¶
左氏云為政而來見禮也趙子曰按覇國正卿無有適¶
諸國告為政之理前後為政者多矣何不來乎¶
　　昭四年大雨雹¶
左氏云申豐謂不藏深山之冰故致雹(云/云)趙子曰五帝¶
已前未有藏冰之時豈長雨雹乎假如申豐因此諷藏¶
冰之理亦與經意不同¶
　　夏楚子蔡侯陳侯鄭伯許男徐子滕子頓子胡子¶
　　沈子小邾子宋世子佐淮夷㑹于申¶
<pb:KR1e0015_WYG_010-2a>¶
左氏云夏啓有鈞臺之享(云/云)按朝㑹有常禮豈當各各¶
異儀且楚不僭王禮不應説湯武成康若已僭擬不應¶
説齊桓晉文故知非實也¶
　　秋七月遂滅頼¶
左氏云頼子面縳衘璧楚子焚櫬啖子曰按經但言滅¶
是死位也經傳不同誤也葢此事是他年楚子曾伐頼¶
頼降而捨之非此時也舊書不編年故誤耳¶
　　冬十有二月乙卯叔孫豹卒¶
<pb:KR1e0015_WYG_010-2b>¶
左氏云豎牛餓殺叔孫豹告杜洩以饑授之以戈令逐¶
豎牛洩拒而不從啖子曰杜洩叔孫之忠臣其主見餓¶
将死而不食豈曰忠乎此乃是杜洩殺叔孫也洩之罪¶
大矣没後雖以輅塟及帥士哭於見誣何補哉又言仲¶
尼喜昭子之不賞私勞以其殺豎牛也若牛實殺豹則¶
是昭子不同戴天之讐殺之何足賞焉故知言殺叔孫¶
皆因俗説致誤若言昭子不知其殺者則昭子尚不知¶
他人安得知而記之乎¶
<pb:KR1e0015_WYG_010-3a>¶
　　昭五年夏莒牟夷以牟婁及防兹來奔¶
三傳云重地故書並非也義已見襄二十一年邾庶其¶
傳¶
　　戊辰叔弓帥師敗莒師于蚡泉¶
趙子曰公羊有釋濆泉之義前後地名未曾解説何獨¶
釋此且三傳字文不同莫知孰是故不足取¶
　　昭八年秋蒐于紅¶
榖梁曰以葛覆質以為&KR0527;此大迂又以射而中田不得¶
<pb:KR1e0015_WYG_010-3b>¶
禽即得禽(云/云)此乃有功不勸非防難之義¶
　　冬塟陳哀公¶
左氏云袁克塟之趙子曰按國已滅矣克又非大臣何¶
能辦塟死君又何能告諸侯使㑹塟乎¶
榖梁曰閔之也滅國多矣何獨閔此¶
　　昭九年夏四月陳災¶
公榖皆為火左氏作災趙子曰按前後未有書外火者¶
小事若一一書之固不可勝記且諸侯亦當不告也災¶
<pb:KR1e0015_WYG_010-4a>¶
是天火事大故書之唯宣榭火以樂器所在以示周之¶
所司無人示譏耳此則不同其例也故當依左氏為災¶
也公榖並云存陳閔其見滅故存之若然則他見滅者¶
何存之乎¶
　　昭十一年夏仲孫貜㑹邾子盟于祲祥¶
左氏云禮也趙子曰按春秋盟㑹是常何獨於有䘮之¶
時而稱得禮是時又無大患邾又小國何能有救患之¶
益而汲汲云禮¶
<pb:KR1e0015_WYG_010-4b>¶
　　昭十三年秋蔡侯廬歸于蔡陳侯呉歸于陳¶
公羊曰不與諸侯專封趙子曰此本是列國今改過復¶
其所耳何名專封¶
榖梁曰不與楚滅也今方記興復何關滅事責其滅時¶
乎¶
　　冬十月塟蔡靈公¶
榖梁曰變之不塟者(云/云)其義見塟例又曰不與楚滅且¶
成諸侯之事趙子曰據蔡既興復以禮改塟魯使徃㑹¶
<pb:KR1e0015_WYG_010-5a>¶
依例書之耳¶
　　昭十五年有事于武宫籥入叔弓卒去樂卒事¶
榖梁曰言大夫之卒雖當祭禮皆告于君啖子曰宗廟¶
大事大夫卒小事以理言之應待祭畢又禮記稱衞侯¶
曰栁莊者非寡人之臣也社稷之臣也如其卒雖當祭¶
必告據此足明常禮不告¶
　　昭十九年許世子止弑其君買¶
公羊説樂正子春(云/云)趙子曰經責其輕進藥令父薨耳¶
<pb:KR1e0015_WYG_010-5b>¶
不責其不解醫也樂正子春加一食加一衣能令親愈¶
即子春之親長不殁乎¶
　　秋齊高發帥師伐莒¶
左氏曰莒子奔紀鄣又説嫠婦以紡度城之事(云/云)啖子¶
曰此言多從委巷之談不近人理又與經不合故不取¶
　　昭二十年夏曹公孫㑹自鄸出奔宋¶
榖梁曰自鄸者專乎鄸也(言力能/專制)曹無大夫其曰公孫¶
何也言其以貴取之而不以叛(言其貴足以專制而今/能不以邑叛所以善之)¶
<pb:KR1e0015_WYG_010-6a>¶
(而罪/曹伯)趙子曰按人臣不以邑叛適常事爾豈有褒貴之¶
理乎自緣命卿故書名義與公子首同己見成二年言¶
自鄸者緣先據以叛今力屈奔與魚石自宋南里奔宋¶
公之弟辰自蕭來奔義正同叛時不書不告耳公羊曰¶
為賢者之後諱也然則賢者之後便得恣其不臣乎此¶
説尤鄙哉¶
　　秋盜殺衞侯之兄縶¶
啖子曰榖梁言母兄稱兄按左氏公羊以母兄母弟為¶
<pb:KR1e0015_WYG_010-6b>¶
義榖梁則言不以屬通稱兄弟皆有義也今此又云母¶
兄亦為失矣¶
　　冬十月宋華亥向寧華定出奔陳¶
左氏曰取太子欒母弟辰公子地為質啖子曰按左氏¶
以母弟稱弟為例見辰之出奔書公弟故以此為據而¶
例不通故但都言公子而已又不知是何公之子也傳¶
又言公與夫人每日適華氏食公子且華亥既殺公子¶
六人又曽刼公則逆已甚趙子曰左氏又云華亥妻每¶
<pb:KR1e0015_WYG_010-7a>¶
日必先食所質公子而後食按其事亦悖逆甚矣何肯¶
如此恭敬亦不近人情¶
　　昭二十一年宋華亥向寧華定自陳入于宋南里¶
　　以畔¶
左氏云華多僚譖華貙將納亡人(云/云)啖子曰其後貙竟¶
殺多僚而納華向此乃本有召亡人之謀何名譖乎故¶
略其譖字明其言有徵也¶
　　昭二十二年宋華亥向寧華定自宋南里出奔楚¶
<pb:KR1e0015_WYG_010-7b>¶
趙子曰若但言出奔則似入國故書自南里以明之榖¶
梁曰專也何異義乎¶
　　六月王室亂¶
趙子曰左氏序事大煩碎故畧之公羊曰言不及外亦¶
非也此自直紀事實何關不及乎榖梁説是也¶
　　昭二十三年晉人執我行人叔孫婼¶
左氏云晉將以婼與邾(云/云)啖子曰既終不與不足記也¶
　　晉人圍郊¶
<pb:KR1e0015_WYG_010-8a>¶
公羊曰不與伐天子也趙子曰按此實不伐天子也若¶
實伐周豈為其掩惡哉¶
　　昭二十四年婼至自晉¶
左氏曰叔孫婼欲殺士彌牟(云/云)啖子曰按叔孫忠賢以¶
身奉國豈肯殺大夫累國乎¶
　　昭二十五年上辛大雩季辛又雩¶
公羊曰聚徒以攻季氏啖子曰雩但禮官與女巫而已¶
何足攻季氏乎¶
<pb:KR1e0015_WYG_010-8b>¶
　　九月齊侯唁公于野井¶
左氏云孫于齊齊侯將唁公于平隂公先至野井(云/云)將¶
求於人必先下之禮之善物也趙子曰禮讓者君子之¶
常豈謂有求然後行之乎此言不可以訓故略之¶
　　昭二十八年春公如晉次于乾侯¶
左氏云如晉將如乾侯(云/云)使請逆于晉晉使公復于境¶
而逆之趙子曰豈有為客而請逆於主人乎又豈有令¶
客却至境而後逆之乎皆不近人情¶
<pb:KR1e0015_WYG_010-9a>¶
　　昭三十一年黒肱以濫來奔¶
左氏云賤而書名重地也(言邾無命/大夫也)趙子曰按不命之¶
大夫事接於魯悉書鄭宛莒慶邾快之類是也此則何¶
獨於三叛人而重地故書哉又云或求名而不得(謂齊/豹)¶
或欲葢而名彰(謂三/叛人)若艱難其身以險危大人而有名¶
彰徹攻難之士将奔走之(言齊豹求勇烈/名而不得也)趙子曰據例¶
兩下相殺(俱非人君/為兩下)若非大夫即書盗(大夫謂王命及/君命之大夫)¶
殺者於例既不合書名而被殺者合書事須如此耳左¶
<pb:KR1e0015_WYG_010-9b>¶
氏若以齊豹是大夫但為求名故書為盗以不與其名¶
者則諸相殺而書其名者皆是與其名乎又據左氏説¶
齊豹乃是怒縶而殺之何得妄有求名之義乎且推之¶
情理凡殺人者皆謂懷怨不勝其怒乃為亂耳又云三¶
叛人欲葢而名彰言其賤必不書其名夫子矯其心而¶
書爾若如此則三人豫知夫子修春秋賤者不書其名¶
乎為是將地賂魯而屬夫子令不書乎何言欲葢也皆¶
妄為曲説殊可恠也¶
<pb:KR1e0015_WYG_010-10a>¶
　　定元年晉人執宋仲幾于京師¶
前年冬十月城成周左氏云㑹于狄泉此年正月又言¶
合諸侯之大夫于狄泉啖子曰説重也一本用夏正一¶
本用周正以此誤也據前已言魏子南面衞彪傒譏之¶
此又重言與前不異故知必重也¶
　　九月大雩¶
榖梁言月雩正秋冬大雩皆非正也毛澤未盡人力未¶
竭未可雩(言八月九月/乃當雩也)啖子曰雩者以祈雨也若待毛¶
<pb:KR1e0015_WYG_010-10b>¶
澤盡人力竭雖雨何救哉葢傳以日月為例故有此分¶
别又曰古之神人有應上公者通乎隂陽君親帥諸大¶
夫而請焉趙子曰按大雩即山林川澤能興雲雨而皆¶
祈焉不必專於上公也¶
　　定二年五月壬辰雉門及兩觀災¶
趙子曰此自雉門延及兩觀義理分明據實成文耳公¶
榖乃曰自兩觀始違經妄説殊可怪也¶
　　定四年五月公及諸侯盟于臯鼬¶
<pb:KR1e0015_WYG_010-11a>¶
左氏云將長蔡而衞侯使祝佗私於萇𢎞言踐土之盟¶
衞先於蔡(云/云)按踐土之盟先書蔡名此傳妄也¶
　　十一月庚辰呉入郢¶
趙子曰按楚君尋反國國不絶祀故不言滅耳榖梁妄¶
為義説故不取也又云呉不稱子不正其乗人之敗而¶
深為利則凡諸入者悉是乗人敗何不總利之乎故下¶
除此三句¶
　　定五年夏歸粟于蔡¶
<pb:KR1e0015_WYG_010-11b>¶
公羊曰諸侯之離至不可得而序(言前後至故/不得序列也)趙子曰¶
若實如此則但不列序何不言諸侯歸粟于蔡若諸侯¶
歸之而云爾則魯自歸之如何為文乎¶
榖梁亦曰諸侯歸之義並乖經故不取¶
　　於越入呉¶
公羊曰於越者未能以其名通越者能以其名通按經¶
既無但書越處此傳自不要也¶
　　定六年季孫斯仲孫何忌如晉¶
<pb:KR1e0015_WYG_010-12a>¶
左氏云季桓子如晉獻鄭俘也陽虎强使孟懿子往報¶
夫人幣晉人兼享之孟孫立於房外謂范獻子曰陽虎¶
不居魯而息肩於晉所不以為中軍司馬者有如先君¶
獻子曰寡君有官將使其人鞅何知焉啖子曰切謂魯¶
之大夫見覇主之卿必不敢以此言要之縱實有之亦¶
非忠言嘉謀又非成敗之由故不取¶
　　冬城中城¶
榖梁曰三家張張為日久此時陽虎用事三家始衰何¶
<pb:KR1e0015_WYG_010-12b>¶
言張又言非外民也且入春秋已過二百餘年矣豈無¶
缺壞重城乎築何譏也既非新作何得譏外民哉¶
　　定七年齊人執衞行人北宫結以侵衞¶
榖梁曰以重北宫結也趙子曰按例執行人皆書何獨¶
重結哉¶
　　定八年公㑹晉師于瓦¶
左氏云魯於是始尚羔趙子曰按魯周公之後比於諸¶
侯最為有學故夫子云魯一變至於道豈有不知羔貴¶
<pb:KR1e0015_WYG_010-13a>¶
於鴈乎¶
　　九月盗竊寳玉大弓¶
趙子曰寳玉大弓無用之物陽虎竊取欲令後代知之¶
以為榮故曰盗予謂此玉與弓魯本受封之重器若失¶
之必合書於經虎又家臣不合書名故依例書為盗而¶
云懲其求名殊非也本取國重寳將以賂外國以求容¶
耳徐思知其不義之甚故歸之豈有求名之理乎¶
榖梁曰非所取而取之謂之盗凡取邑亦非所取何不¶
<pb:KR1e0015_WYG_010-13b>¶
盡書盗乎¶
　　定九年得寳玉大弓¶
左氏凡獲器用曰得得用焉曰獲趙子曰得者對失也¶
器用皆合言得則宋大鼎何不言得乎¶
榖梁曰不地羞也趙子曰按緣未出境而得故但以得¶
為名且書以竊猶不羞書地有何羞乎¶
　　定十年公㑹齊侯于夾谷¶
左氏云盟載之書(云/云)趙子曰按經不書盟傳何得云盟¶
<pb:KR1e0015_WYG_010-14a>¶
葢左氏欲以歸汶陽之田歸功於夫子故繆為此説殊¶
不知要而得之非聖人之正也故自遽辟之已下至齊¶
侯將享公悉不取¶
　　秋叔孫州仇仲孫何忌帥師圍郈¶
左氏云二子及齊師復圍郈趙子曰按有齊師經不當¶
不書下云侯犯請易於齊齊有司觀郈若齊與魯共圍¶
之如何又自令人觀之乎又侯犯豈能以一邑獨立乎¶
如何請易邑於齊乎故知並繆也¶
<pb:KR1e0015_WYG_010-14b>¶
　　宋公之弟辰暨仲佗石彄出奔陳¶
左氏云辰請止公子地公不許而出奔(云/云)啖子曰若然¶
則公之於辰未為大惡辰之出奔乃是自絶於兄亦是¶
不弟之類何得書弟乎與鄭段義相反矣又云辰曰吾¶
以國人出君誰與處遂與仲佗石彄出奔趙子曰豈有¶
二卿無罪肯隨公子出奔不近人情甚矣¶
　　定十三年冬晉趙鞅歸于晉¶
公羊曰以地正國也(言以晉/陽人)趙子曰據禮臣無專土藏¶
<pb:KR1e0015_WYG_010-15a>¶
兵之義今乃欲以私邑之强而正國朝則是末大而本¶
小也是黜君而進臣也豈其然乎(言夫子意/不爾也)且實以拒¶
范中行耳而云正國非也又云興晉陽之甲以逐君側¶
之惡人也無君命故書叛若無君命則是君與范中行¶
同心也君與之同心而輙興兵伐之是逆亂也而言歸¶
以美之是訓人為逆也故公羊之義並乖背經意但以¶
君宥而召之又非叛故書歸耳或問曰若然則奸臣挾¶
君而制之以縱其暴亂忠義之士坐而觀之可乎答曰¶
<pb:KR1e0015_WYG_010-15b>¶
若爾則是賊臣也君所惡也誅君之所惡是勲臣也胡¶
為其不可哉¶
榖梁曰貴其以地反也趙子曰豈有身歸而地不歸乎¶
此言鄙近矣又云其入無君命其入無君命則是将如何¶
得歸乎假君不拒苟且自來其惡可知也又何得書歸乎¶
　　定十五年九月丁巳塟我君定公雨不克塟戊¶
　　午日下昃乃克塟¶
榖梁曰乃急辭也趙子曰按凡稱乃緩辭也不得云急¶
<pb:KR1e0015_WYG_010-16a>¶
詳經意譏臣子緩慢耳(乃者有所阻難有所/須待之意非急也)¶
　　哀元年齊侯衞侯伐晉¶
左氏曰師及齊師衞孔圉鮮虞人伐晉取棘蒲啖子曰¶
按經不言魯師同伐故不取¶
　　哀二年晉趙鞅帥師納衞世子蒯瞶于戚¶
公榖皆云輙之拒父古人已知其非不復更辨(榖梁序/論已詳)¶
(矣/)¶
　　哀七年公伐邾八月己酉入邾以邾子益來¶
<pb:KR1e0015_WYG_010-16b>¶
榖梁曰以者不以者也益之名惡之也趙子曰例先發¶
既無别理故不要重申之又云其來者外魯之辭予謂¶
來者至内之辭也何外之有如紀伯姬來豈是外魯乎¶
　　哀八年宋公入曹以曹伯陽歸¶
左氏云執曹伯陽及司城彊以歸殺之(舊注云不書/殺不告也)趙¶
子曰予論從告之義已見隱十一年若實殺不書故宜¶
略之¶
　　呉伐我¶
<pb:KR1e0015_WYG_010-17a>¶
左氏云為城下之盟而還趙子曰若實為城下盟則魯¶
懼至甚何得不便歸邾子而待齊重請與呉共伐乃歸¶
之乎自矛盾矣經不書盟故不取也¶
　　哀十二年夏五月公㑹呉于橐臯秋公㑹衞侯宋¶
　　皇瑗于鄖¶
左氏云衞侯㑹呉于鄖公及衞侯宋皇瑗盟卒辭呉盟¶
趙子曰按上文公自㑹于槖臯不言與衞宋同㑹若實¶
同㑹即書之又若四國同㑹如何三國盟而獨辭呉乎¶
<pb:KR1e0015_WYG_010-17b>¶
呉力猶能藩衞侯三國敢拒之乎故知此傳謬甚矣經¶
文衞不與呉㑹則子木子貢之言並無所施矣¶
　　哀十三年公㑹晉侯及呉子于黃池¶
左氏云呉子將以公見晉侯啖子曰按此時呉子爭長¶
而不後晉豈肯帥魯侯以見晉乎又言将囚子服景伯¶
以宗祝之言恐之乃捨景伯按呉通中國備知情偽以¶
鬼神誑之豈肯信乎此言近兒戲也趙子曰據左氏有¶
單平公而不書於經者緣呉晉敵禮而㑹如今賔主對¶
<pb:KR1e0015_WYG_010-18a>¶
舉酒自然單子無坐位故不書且經文有及字是兩伯¶
之義分明也公羊乃云呉為㑹主與經不同不足取也¶
故留其兩伯之詞而已為敵禮而㑹故晉史即云晉為¶
先㰱而外傳呉語中即云呉先㰱各自䕶其主而了然¶
可見公羊又曰呉在是則天下諸侯莫敢不至趙云實¶
此㑹為黃池魯地故魯獨㑹之耳若更有諸侯不當不¶
序先儒或云不列序者乃以㑹雨覇為義予謂若欲如¶
此即云公㑹某侯伯㑹晉侯及呉子于黄池豈不成兩¶
<pb:KR1e0015_WYG_010-18b>¶
覇之義哉¶
榖梁曰黃池之㑹呉子進矣(言進之/故稱子)趙子曰按此為呉¶
同為㑹主故不人傳不達此理遂妄為義耳¶
　　哀十四年西狩獲麟¶
趙子曰公羊云孰獲之採薪者按經文言狩若言採薪¶
則與經違矣¶
榖梁曰引取之(非狩人獲/故曰引取)按公榖並以經不言狩人之¶
名故有採薪引取之説不知舉獸獲之義是以爾也榖¶
<pb:KR1e0015_WYG_010-19a>¶
梁又云不言來不外麟於中國也此據鴝鵒來巢言之¶
按鴝鵒據巢書來麟但以獲書之皆實其事而言耳何¶
煩妄説又云不言有不使麟不恒於中國此據有蜮之¶
類言之耳書有麟西狩獲麟則似麟無數理不要書有¶
何煩妄説若言書有即是不使恒有有年豈不恒有¶
　¶
　¶
　¶
<pb:KR1e0015_WYG_010-19b>¶
　¶
　¶
　¶
　¶
　¶
　¶
　¶
　春秋集傳辨疑巻十¶

