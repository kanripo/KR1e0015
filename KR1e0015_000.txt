# -*- mode: mandoku-view; -*-
#+TITLE: 春秋集傳辨疑
#+DATE: 2015-08-24 22:12:47.057058
#+PROPERTY: ID KR1e0015
#+PROPERTY: BASEEDITION WYG    
#+PROPERTY: JUAN 提要
<pb:KR1e0015_WYG_000-1a>¶
欽定四庫全書　　　　經部五¶
　春秋集傳辨疑　　　　春秋類¶
　　提要¶
　　　　(臣/)等謹案春秋集傳辨疑十卷唐陸淳所述¶
　　　　啖趙兩家攻駁三傳之言也栁宗元作淳墓¶
　　　　誌稱辨疑七篇唐書藝文志同呉莱作序亦¶
　　　　稱七篇此本十巻不知何人所分按元延祐¶
　　　　五年嘗從臣言以唐陸淳所著春秋纂例¶
<pb:KR1e0015_WYG_000-1b>¶
　　　　辨疑微㫖三書令江西行省鋟梓其殆分於¶
　　　　是時歟淳所述纂例一書葢啖助排比科條¶
　　　　自發筆削之㫖其攻擊三傳總舉大意而已¶
　　　　此書乃舉傳文之不入纂例者縷列其失一¶
　　　　字一句而詰之故曰辨疑所述趙説為多啖¶
　　　　説次之冠以凡例一篇計十七條但明所以¶
　　　　刪節經文傳文之故其去取之義則仍依經¶
　　　　文年月以辨説之中如鄭伯克段傳啖氏謂¶
<pb:KR1e0015_WYG_000-2a>¶
　　　　鄭伯必不囚母殊嫌茫無所徴直以臆㫁以¶
　　　　是為例豈復有可信之史况大隧故迹水經¶
　　　　注具有明文安得指為左氏之虛撰如斯之¶
　　　　類不免過於疑古又如齊衛胥命𫝊其説與¶
　　　　荀子相符當時去聖未逺必有所受而趙氏¶
　　　　以為譏其無禮如斯之類多未免有意求瑕¶
　　　　又如叔姬歸於紀𫝊榖梁以為不言逆逆之¶
　　　　道徴淳則謂不言逆者皆夫自逆夫禮聞送¶
<pb:KR1e0015_WYG_000-2b>¶
　　　　媵不言逆媵𫝊固失之禮聞親迎妻不聞親¶
　　　　迎娣姪淳説亦未為得如斯之類亦不免愈¶
　　　　辨而愈非然左氏事寔有本而論㫁多疎公¶
　　　　羊榖梁每多曲説而公羊尤甚漢以來各守¶
　　　　専門論甘者忌辛是丹者非素自是書與微¶
　　　　㫖出抵隙蹈瑕往往中其窽㑹雖瑕瑜互見¶
　　　　其精核之處實有漢以來諸儒所未發者要¶
　　　　與鑿空杜撰横生枝節者異也乾隆四十三¶
<pb:KR1e0015_WYG_000-3a>¶
　　　　年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 凡例
<pb:KR1e0015_WYG_000-4a>¶
春秋集傳辨疑凡例¶
　集傳取舎三傳之義可入條例者於纂例諸篇言之¶
　備矣其有隨文解釋非例可舉者恐有疑難故纂啖¶
　趙之説著辯疑有三傳繁文可以例包者則但舉例¶
　如後不復繁釋學者將覽辯疑宜先觀纂例取舍義¶
　及此巻首諸凡之意¶
凡三傳敘事有先後於經者今皆移於本經之下¶
凡三傳釋經之例或移於事首發之或趙氏纂之入總¶
<pb:KR1e0015_WYG_000-4b>¶
傳其當否各於纂例本條中論之備矣¶
凡三傳敘事不主於經文又無别意可通者皆不入¶
凡三傳釋經文義皆同者則唯舉左氏而注云公穀同¶
者省文之義也公穀同者但舉公羊¶
凡三傳敘事雖同而穀梁文義尤備者亦但舉穀梁而¶
注云左氏公羊之意同¶
凡三傳説事迹雖與經通其文義繁冗者皆畧取其要¶
凡左氏敘戰滅及奔殺等事委曲繁碎今悉畧其文舉¶
<pb:KR1e0015_WYG_000-5a>¶
成敗大綱而已¶
凡左氏無經之傳今皆不取其有因盟㑹征伐等事而¶
説忠臣義士及有讜言嘉謨與經相接者畧取其要若¶
説事迹與經符而無益於教者則亦不取¶
凡公穀日月時例一切不取其説已見日月議¶
凡公穀曷為何以何也之類悉皆繁文於理不安今皆¶
刪之時有取者以便屬文之義爾無他意焉¶
凡公穀發例皆事事言之今或發於事首或移於事終¶
<pb:KR1e0015_WYG_000-5b>¶
而注云例見某年皆不重出¶
凡公羊云託始焉爾既始於隠公則從始者書之何云¶
託乎故皆不取¶
凡公羊無傳之經或云此事無聞焉爾今以此語無義¶
徒為繁文悉不取¶
凡公羊於灾異之下一一皆云記異也今但以灾異之¶
首總論記事之意後皆隨事注中言之省文之義也¶
凡公羊解經事理雖不相當其文義有可存者則移於¶
<pb:KR1e0015_WYG_000-6a>¶
他年可施處附之(如桓八年穀伯鄧侯下説失國之君/類今移于荘五年紀侯丢國下用之)¶
(之類/是也)¶
公穀多自云公羊子曰穀梁子曰及引尸子魯子曰今¶
但目其傳而去其某子字¶
啖趙取捨三傳義多舉例而言不必隨文皆説今恐學¶
者未精難以例曉故推兩家之例悉隨文辯之其有不¶
言啖子趙子曰者是也¶
