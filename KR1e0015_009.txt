# -*- mode: mandoku-view; -*-
#+TITLE: 春秋集傳辨疑
#+DATE: 2015-08-24 22:12:47.223610
#+PROPERTY: ID KR1e0015
#+PROPERTY: BASEEDITION WYG    
#+PROPERTY: JUAN 卷九
<pb:KR1e0015_WYG_009-1a>¶
欽定四庫全書¶
　春秋集傳辨疑巻九¶
　　　　　　　　　　　　唐　陸淳　撰¶
　　襄元年仲孫蔑㑹晉欒黶宋華元衞寗殖曹人莒¶
　　人邾人滕人薛人圍宋彭城¶
左氏云且不登叛人(登成也不成/其專邑之討)謂之宋志(成宋/志也)趙子¶
曰按此乃是夫子裁其邪正不得不如此為文何關不¶
登叛人與成宋志哉¶
<pb:KR1e0015_WYG_009-1b>¶
公羊曰不與楚專封也趙子曰按此是楚取彭城令魚¶
石守之耳豈名封國乎¶
榖梁曰繫彭城於宋者不與魚石正也趙子曰與叛臣¶
豈疑其為正哉意不應如此¶
　　夏晉韓厥帥師伐鄭仲孫蔑㑹齊崔杼曹人邾人¶
　　把人次于鄫¶
左氏云晉師自鄭以鄫之師侵楚(云/云)啖子曰此説與經¶
不同時魯又㑹不須告命故知傳妄也¶
<pb:KR1e0015_WYG_009-2a>¶
　　襄二年冬仲孫蔑㑹晉荀罃齊崔杼宋華元衞孫¶
　　林父曹人邾人滕人薛人小邾人于戚遂城虎牢¶
公羊曰不書取為中國諱也趙子曰按夫子增損經文¶
以示可否覩文見義何諱之為若言鄭虎牢則以譏之¶
也¶
　　襄三年六月戊寅叔孫豹及諸侯之大夫及陳袁¶
　　僑盟¶
榖梁曰諸侯已盟又大夫相與私盟是大夫張也啖子¶
<pb:KR1e0015_WYG_009-2b>¶
曰諸侯盟已畢而袁僑至故大夫與之盟爾無他義¶
　　襄四年夫人姒氏薨¶
左氏云不殯于廟無襯不虞(云/云)啖子曰若如所言即當¶
不書薨塟此文當在定十五年姒氏卒下誤在此爾但¶
謚曰定姒故知乖誤彼既言不成䘮即不必更要此語¶
故遂不取¶
　　襄五年冬戍陳¶
左氏云冬諸侯戍陳趙子曰按經文無諸侯字奈何妄¶
<pb:KR1e0015_WYG_009-3a>¶
云諸侯乎公羊云離至不可得而序也縱離至不得列¶
序但云諸侯戍陳於理何傷若諸侯戍之如此為文即¶
魯自戍之而將卑師少如何為文乎又若諸侯盡戍之¶
則兵力盛矣何得下文更為㑹以救之按僖十三年夏¶
諸侯㑹于鹹明年城緣陵云諸侯此無諸侯字魯自戍¶
之耳義亦昭然¶
　　襄六年秋莒人滅鄫¶
公羊此年無傳五年傳云莒女有為鄫夫人者葢欲立¶
<pb:KR1e0015_WYG_009-3b>¶
其出(出謂鄫之甥/莒之子也)¶
榖梁曰家有既亡(云/云)由别之而不别也非其立異姓以¶
莅祭祀(云/云)趙子曰此葢昭四年經云取鄫以為若今實¶
滅之不合如此所以云立異姓也按莒今滅鄫以為附¶
庸後魯取得之何妨書取鄫乎且定六年鄭滅許哀元¶
年許復見於經則鄫之滅而再見亦何足怪若鄫人實¶
取外孫為國嗣罪自在鄫非莒之過則經文又當如梁¶
亡之類而言鄫亡不得書滅且以人情物理言之鄫雖¶
<pb:KR1e0015_WYG_009-4a>¶
小國亦有君臣社稷豈肯居然取於異姓為後乎案其¶
事情莒人以兵破鄫立其子使守之而為附庸其子又¶
鄫之外甥令奉鄫祀神不歆非類是使鄫絶祀又事須¶
書滅耳公榖但傳得立鄫甥守祀故書曰滅而不究事¶
實遂誤為傳耳今故裁取使與經合¶
　　冬季孫宿如晉¶
左氏云晉人以鄫之故來討趙子曰據前年㑹于戚已¶
令鄫聼命于㑹即明不私屬魯今鄫亡自不關魯事何¶
<pb:KR1e0015_WYG_009-4b>¶
得來討據事情季孫執政大夫初嗣位而徃見覇主耳¶
　　襄七年季孫宿如衞¶
左氏曰報子叔之聘(聘在/元年)趙子曰豈有鄰國經七年始¶
報乎但其間聘者已多非卿故不書耳左氏不達此説¶
諸稱尋某之盟報某之聘多此類也¶
　　冬鄭伯髠頑如㑹未見諸侯丙戌卒于鄵¶
趙子曰凡諸侯死例書名此則為上文已言鄭伯如㑹¶
下不可又言鄭伯髠頑卒又不可上言鄭伯如㑹下但¶
<pb:KR1e0015_WYG_009-5a>¶
言髠頑卒所以須於如㑹時便書名以便其文耳三傳¶
不達此體但見其文特異不能釋得遂妄云被弑若實¶
見弑而以疾赴則從而書之諸國弑君豈有實告乎按¶
經文未見諸侯則是已出境臨欲相見爾公羊乃云未¶
出境益見其非也¶
榖梁曰為其欲從中國心與大夫違故見殺如此則夫¶
子何為生名以譏乎益知自相矛盾俱不足取(二十五/年呉子)¶
(遏卒/同此)¶
<pb:KR1e0015_WYG_009-5b>¶
　　襄八年公如晉¶
左氏曰朝且聼朝聘之數趙子曰按㑹邢丘亦言聼朝¶
聘之數若朝以受命何須更㑹左氏朝聘之下一切須¶
言事由多非其實故多略之¶
　　夏季孫宿㑹晉侯鄭伯齊人宋人衞人邾人于邢¶
　　丘¶
左氏云大夫不書尊晉侯也啖子曰尊晉侯則季孫亦¶
不當書但言㑹而已且魯君與他國大夫㑹例皆書人¶
<pb:KR1e0015_WYG_009-6a>¶
何獨尊晉侯乎¶
　　襄九年冬公㑹晉侯宋公衞侯曹伯莒子邾子滕¶
　　子薛伯杞伯小邾子齊世子光伐鄭¶
左氏云冬十月諸侯伐鄭(云/云)門于鄟門(云/云)門于師之梁¶
(云/云)門于北門(云/云)下又云諸侯復伐之十二月癸亥門其¶
三門啖子曰葢誤重説也古史或有用周正者或有用¶
夏正者故有兩月不同葢作傳者承二國之舊史月數¶
不同遂兩載之¶
<pb:KR1e0015_WYG_009-6b>¶
　　十有二月己亥同盟于戲¶
左氏云鄭服也因載晉鄭盟辭(云/云)啖子曰傳誤云鄭服¶
也若是鄭人與盟何不書及鄭同盟乎又左氏所載之¶
辭乃是晉鄭二國相要何關諸國之事故知傳所載者¶
自是晉鄭盟也經書同盟自是晉與諸國同盟鄭不與¶
也傳以舊史不載同盟之辭遂誤以二國盟辭當之¶
　　襄十年夏五月甲午遂滅偪陽¶
左氏云晉以偪陽子歸獻于武宫謂之夷俘啖子云按¶
<pb:KR1e0015_WYG_009-7a>¶
經但書滅偪陽而傳言以歸違經也葢舊晉史言獻偪¶
陽夷俘于武宫謂獻所獲偪陽人也傳因誤以為偪陽¶
子爾¶
　　冬戍鄭虎牢¶
左氏云諸侯戍之趙子云魯自戍耳義同五年戍陳¶
　　襄十一年春王正月作三軍¶
公羊曰三卿也古者上卿下卿上士下士趙子曰按魯¶
卿素已有四五不止三也公羊此説既不可通了適足¶
<pb:KR1e0015_WYG_009-7b>¶
令學者疑謬爾故不取¶
榖梁曰諸侯一軍趙子曰按國有小大軍制當異而但¶
云一軍無等差之異必無此理周禮萬二千五百人為¶
軍天子六軍大國三軍次國二軍小國一軍據魯初封¶
時最為大國非一軍明矣¶
　　夏公㑹晉侯宋公衞侯曹伯齊世子光莒子邾子¶
　　滕子薛伯杞伯小邾子伐鄭秋七月己未同盟于¶
　　亳城北¶
<pb:KR1e0015_WYG_009-8a>¶
左氏云鄭人行成啖子曰若曰行成何不盟乎又下言¶
諸侯道弊而無成益知未服其秋又伐鄭鄭行成晉人¶
則赦鄭囚納斥候以禮鄭若言此時亦行成則何不禮¶
之乎傳以同盟則鄭亦與盟為義故致此誤且同盟言¶
十二國若鄭與盟則十三國也¶
　　楚子鄭伯伐宋¶
左氏云楚子囊乞旅于秦秦右大夫詹帥師從楚子将¶
以伐鄭鄭伯逆之丙子伐宋啖子曰按經文勢鄭原屬¶
<pb:KR1e0015_WYG_009-8b>¶
楚未屬晉自與楚子伐宋耳傳以上言鄭及晉平故妄¶
言將以伐鄭四字今略之¶
　　冬公如晉¶
左氏云且拜士魴之辱禮也趙子曰按大國使聘即須¶
自徃拜之是公無寧歲也而言禮也一何繆乎此自别¶
事故須往耳¶
　　襄十三年公至自晉¶
左氏云孟獻子書勞於廟禮也趙子曰按從朝還非有¶
<pb:KR1e0015_WYG_009-9a>¶
軍戎險難之事何書勞之有¶
　　襄十四年春季孫宿叔老㑹晉士匄齊人宋人衞¶
　　人鄭公孫蠆曹人莒人邾人滕人薛人把人小邾¶
　　人㑹呉于向夏四月叔孫豹㑹晉荀偃齊人宋人¶
　　衞北宫括鄭公孫蠆曹人莒人邾人滕人薛人把¶
　　人小邾人伐秦¶
左氏曰卿不書惰也書於伐秦攝也趙子曰傳意惰為¶
不成事攝為其事攝舉按經意紀盟㑹用兵以事之邪¶
<pb:KR1e0015_WYG_009-9b>¶
正為褒貶不為其小小幹舉惰怠生文¶
　　襄十五年春宋公使向戌來聘¶
左氏云戌見孟獻子謂之曰子有令聞而美其室其若¶
之何獻子曰我在晉吾兄為之啖子曰獻子賢大夫不¶
應歸過於兄¶
　　劉夏逆王后于齊¶
趙子曰左氏云官師從單靖公逆王后于齊若有單公¶
經不應不書故知妄公榖皆曰過我亦非也豈有天子¶
<pb:KR1e0015_WYG_009-10a>¶
取后將為天下母而得云外逆女不書故知為劉夏逆¶
之非禮乃書以示譏使卿逆即常事不書耳推此而言¶
知當使卿逆也所謂外逆女不書者謂諸侯於外國娶¶
雖非禮亦不書¶
　　襄十六年三月公㑹晉侯宋公衞侯鄭伯曹伯莒¶
　　子邾子薛伯杞伯小邾子于溴梁戊寅大夫盟¶
左氏曰晉平公即位(云/云)與諸侯宴于温使諸侯大夫舞¶
曰歌詩必類趙子曰按平公父卒此㑹纔五月豈有便¶
<pb:KR1e0015_WYG_009-10b>¶
行宴樂歌舞之理乎又云使大夫盟高厚高厚逃歸按¶
若已在㑹乃渝盟而逃歸經文不合不書僖五年㑹首¶
戴鄭伯逃歸不盟襄七年㑹于鄬陳侯逃歸並書以明¶
其罪何得獨此不書則左氏此傳都不足憑也或曰鄭¶
伯陳侯為是諸侯逃故書高厚大夫耳不應同例答曰¶
春秋未命之大夫奔逃執放並書况正卿而逃得不書¶
乎¶
　　襄十九年晉士匄帥師侵齊至榖聞齊侯卒乃還¶
<pb:KR1e0015_WYG_009-11a>¶
榖梁曰君不尸小事臣不專大名善則稱君過則稱已¶
則民作讓矣士匄者宜奈何宜墠帷而歸命于介按不¶
伐䘮常禮也更待君命是詐讓小善非人臣盡忠之道¶
也¶
　　齊殺其大夫高厚¶
趙子曰據左氏傳齊高厚莒意恢楚卻宛等死並是兩¶
下相殺而經以國討為文者葢殺者皆承君命而殺之¶
故經以累上之文書之傳則因雜史之記意在專歸罪¶
<pb:KR1e0015_WYG_009-11b>¶
於殺者故不貴其君命耳且當據經文為正也¶
　　襄二十一年邾庶其以漆閭丘來奔¶
左氏云庶其非卿也以地來雖賤必書重地趙子曰按¶
不命之卿接於魯者悉書名鄭宛莒慶秦術之類是也¶
何用妄為義乎¶
　　襄二十二年楚殺其大夫公子追舒¶
左氏曰王與子南子棄疾謀殺子南棄疾不告其父子¶
南既死而棄疾亦自殺啖子曰按楚子必當不與其子¶
<pb:KR1e0015_WYG_009-12a>¶
謀殺其父棄疾猶能自殺必非凶逆之人豈有父將見¶
殺而子不告乎¶
　　襄二十五年六月壬子鄭公孫舍之帥師入陳¶
左氏曰子産獻㨗于晉晉人問其罪(云/云)趙子曰當時陳¶
屬楚鄭能侵而獻功于晉晉人悦之甚矣何得責問罪¶
又云我先君荘公奉五父而立之(五父陳/佗也)按五父弑君¶
之賊豈以立弑君賊為功乎又云何故侵小按當時侵¶
伐常事不當有此責問且陳大於鄭何云侵小又云仲¶
<pb:KR1e0015_WYG_009-12b>¶
尼曰言而無文行之不逺且使務華忘實非聖意也論¶
語曰辭達而已矣何哉故知非實並不取¶
　　秋楚屈建帥師滅舒鳩¶
左氏説舒鳩叛事(云/云)啖子曰既非經之本傳故不備載¶
但撮其歸要以明舒鳩見滅之由耳¶
　　十二月呉子遏伐楚門于巢卒¶
趙子曰此與七年鄭伯髠頑如㑹卒于鄵文義正同皆¶
以便文耳公榖之説非也¶
<pb:KR1e0015_WYG_009-13a>¶
　　襄二十六年公㑹晉人鄭良霄宋人曹人于澶淵¶
左氏云卿不書尊公也(云/云)啖子曰若然良霄何以不尊¶
公乎又衞侯㑹之亦不與經合皆不取¶
　　襄二十七年夏叔孫豹㑹晉趙武楚屈建蔡公孫¶
　　歸生衞石惡陳孔奐鄭良霄許人曹人于宋秋七¶
　　月辛巳豹及諸侯之大夫盟于宋¶
左氏云滕成公邾悼公皆至齊人請邾宋人請滕皆不¶
與盟季孫請視邾滕叔孫曰邾滕人之私也何故視之¶
<pb:KR1e0015_WYG_009-13b>¶
書曰豹言違命也啖子曰時邾滕雖小常列盟㑹未肯¶
便為私屬又此後邾滕皆列於㑹故知不實且豹之不¶
氏自為先目後凡左氏妄以舍族為貶遂穿鑿為説耳¶
又云楚人衷甲(云/云)趙子曰且大㑹諸侯弭兵為事豈有¶
便行掩襲之道假如事成豈是强覇且子木賢大夫必¶
不爾也又云先楚人書先晉晉有信也按當時晉强於¶
楚又是中國盟主豈有後於楚之理作傳者徒黨於中¶
國以成楚人之惡都非實也且與經違故皆不取左氏¶
<pb:KR1e0015_WYG_009-14a>¶
又云享于垂隴七子賦詩趙孟論其休咎一一皆驗以¶
人理言之皆虚謬也且伯有若不能誦詩則當無言而¶
止若能之豈有賦如是惡詩左氏委曲誣辭多此類也¶
向戌請賞(云/云)子罕責之云而又求賞無厭之甚削而投¶
之子罕賢大夫假如不欲其無厭亦當微辭曉諭豈有¶
君與之而臣輙削其書而投之乎殊為鄙近必不爾也¶
　　十二月乙亥朔日有食之¶
左氏云辰在申司厯過也再失閏矣啖子曰按經言十¶
<pb:KR1e0015_WYG_009-14b>¶
二月傳言十一月又言再失閏依經當為三失閏進退¶
不同不可得而考故不取¶
　　襄二十九年公在楚¶
左氏曰釋不朝正於廟也(云/云)啖子曰前後正月公不在¶
例不書何獨於此釋不朝正乎又言楚使公親襚公使¶
巫以桃茢先祓殯言以君臨臣䘮之禮行之且楚之强¶
僭豈肯使魯辱之又言楚人悔之則非楚不知禮必當¶
見討何得全無事乎葢魯以親襚為辱故妄為此説以¶
<pb:KR1e0015_WYG_009-15a>¶
救其耻史臣因妄而記之傳因史而書之禮記又因舊¶
説之妄而妄載之趙子曰公羊云存公也榖梁云閔公¶
也俱非立教之意故並不足取¶
　　夏公至自楚¶
榖梁曰喜之也趙子曰按君之出入史必書之更記何¶
事而云喜之非也¶
　　呉子使札來聘¶
公羊曰賢者不名啖子曰夫褒而字之但為有殊異之¶
<pb:KR1e0015_WYG_009-15b>¶
美者非謂賢者常不名¶
　　襄三十年五月甲午宋災宋伯姬卒¶
公榖皆曰賢也趙子曰據經文直書實爾未有褒義在¶
卒時書之¶
　　襄三十一年十一月莒人弑其君密州¶
左氏云展輿因國人以攻莒子弑其父不當不書義同¶
庶其之弑但恐是展輿因國人之攻弑莒子乃立傳誤¶
以之字為以字不敢輙改其文故略其辭¶
<pb:KR1e0015_WYG_009-16a>¶
　¶
　¶
　¶
　¶
　¶
　¶
　¶
　¶
<pb:KR1e0015_WYG_009-16b>¶
　¶
　¶
　¶
　¶
　¶
　¶
　¶
　春秋集傳辨疑卷九¶
